# 2\. Exemple

Anem a presentar un exemple sobre el qual ens basarem durant tot el tema. Es
tracta d'una companyia, i el resultat de l'anàlisi de requeriments és el
següent:

  1. La companyia està organitzada en departaments. Cadascun té nom únic, número únic i un empleat que el dirigeix. Ens interessa la data en la qual va començar a dirigir-lo.
  2. Cada departament controla una sèrie de projectes. Cadascun d'aquestos projectes té nom i número únics, i estarà coordinat per un únic departament.
  3. De cada empleat ens interessa el nom (format per dos cognoms i nom de pila), DNI, adreça, telèfon, sou i data de naixement. Tot empleat està assignat a un departament, i moltes vegades tindrà un supervisor. Pot treballar en més d'un projecte (no necessàriament controlats pel mateix departament) i treballarà un determinat número d'hores a la setmana en cada projecte. En un projecte sempre treballarà, com a mínim, un empleat.
  4. Volem saber també els familiars de cada empleat, per administrar els termes d'una assegurança. Volem saber el nom, data de naixement i parentesc amb l'empleat.

  
---  


Llicenciat sota la  [Llicència Creative Commons Reconeixement NoComercial
CompartirIgual 3.0](http://creativecommons.org/licenses/by-nc-sa/3.0/)

